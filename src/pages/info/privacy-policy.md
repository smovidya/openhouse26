---
layout: ../../layouts/InfoLayout.astro
title: นโยบายข้อมูลส่วนบุคคล (Privacy Policy)
---

# นโยบายข้อมูลส่วนบุคคล (Privacy Policy)

โครงการ Science Chula Openhouse 2026 คณะวิทยาศาสตร์ จุฬาลงกรณ์มหาวิทยาลัย (“โครงการฯ”) ได้ตระหนักถึงความสำคัญของการคุ้มครองข้อมูลส่วนบุคคลและดำรงไว้ซึ่งมาตรการในการรักษาสิทธิและความปลอดภัยในข้อมูลส่วนบุคคลตามมาตรฐานที่เหมาะสมและเป็นไปตามกฎหมายที่เกี่ยวข้อง จึงได้จัดทำและเผยแพร่นโยบายข้อมูลส่วนบุคคล (“นโยบายฯ”) ฉบับนี้ให้กับนิสิตหรือบุคคลภายนอกที่เข้าร่วมกิจกรรมกับทางโครงการฯ เพื่อให้รับทราบและเข้าใจถึงนโยบายการคุ้มครองข้อมูลส่วนบุคคล รวมถึงสิทธิในข้อมูลส่วนบุคคล ทั้งนี้ให้มีผลบังคับใช้กับนิสิตหรือบุคคลภายนอกที่เข้าร่วมกิจกรรมกับทางโครงการฯ โดยมีเนื้อหาดังต่อไปนี้

## 1\. คำนิยามภายในนโยบายฯ

- ข้อมูลส่วนบุคคล (Personal Data): ข้อมูลเกี่ยวกับบุคคลซึ่งทำให้สามารถระบุตัวตนบุคคลนั้นได้ ไม่ว่าทางตรงหรือทางอ้อม แต่ไม่รวมถึงข้อมูลของผู้ถึงแก่กรรมโดยเฉพาะ
- ข้อมูลอ่อนไหว (Sensitive Data): ข้อมูลส่วนบุคคลเกี่ยวกับเชื้อชาติ เผ่าพันธุ์ ความเชื่อในลัทธิ ศาสนาหรือปรัชญา ความคิดเห็นทางการเมือง พฤติกรรมทางเพศ ประวัติอาชญากรรม ข้อมูลสุขภาพ ความพิการ ข้อมูลสหภาพแรงงาน ข้อมูลพันธุกรรม ข้อมูลชีวภาพ เช่น การสแกนลายนิ้วมือ การสแกนใบหน้า เป็นต้น หรือข้อมูลอื่นใดซึ่งกระทบต่อเจ้าของข้อมูลส่วนบุคคลในทำนองเดียวกันตามที่คณะกรรมการคุ้มครองข้อมูลส่วนบุคคลประกาศกำหนด
- บุคคล: ผู้ใช้งานบริการ ผู้เข้าร่วม หรือผู้ปฏิบัติงานภายใต้โครงการฯ
- นิสิต: นิสิตคณะวิทยาศาสตร์ จุฬาลงกรณ์มหาวิทยาลัย ที่เข้าร่วมกิจกรรมกับทางโครงการฯ
- สื่อ: ช่องทางการสื่อสารที่นำเนื้อหาของผู้ส่งสารส่งไปยังผู้รับสารให้สามารถสื่อสารกันได้ตรงตามวัตถุประสงค์ที่ต้องการ
- สื่อดิจิทัล: สื่อที่มีการนำเอาข้อความ กราฟิก ภาพเคลื่อนไหวเสียง และวิดีโอ โดยอาศัยเทคโนโลยีความเจริญก้าวหน้าทางด้านคอมพิวเตอร์เข้ามาช่วยให้ข้อมูลที่เป็นสื่อต่างๆเหล่านั้นมาแปลงสภาพและเชื่อมโยงเข้าด้วยกันเพื่อประโยชน์ในการใช้งาน
- สโมสรนิสิตฯ: สโมสรนิสิตคณะวิทยาศาสตร์ จุฬาลงกรณ์มหาวิทยาลัย
- คณะ: คณะวิทยาศาสตร์ จุฬาลงกรณ์มหาวิทยาลัย
- มหาวิทยาลัย: จุฬาลงกรณ์มหาวิทยาลัย

## 2\. ข้อมูลที่จะถูกจัดเก็บ

โครงการฯ อาจเก็บรวบรวมข้อมูลส่วนบุคคลดังต่อไปนี้ ได้แก่ ภาพนิ่ง วิดีโอ เสียง ชื่อ นามสกุล ที่อยู่อีเมล อายุ ความต้องการพิเศษ ชื่อสถานศึกษา ระดับชั้นที่ศึกษา ชื่อ ความสัมพันธ์ และหมายเลขโทรศัพท์ของบุคคลที่ติดต่อได้ในกรณีฉุกเฉิน จะจัดเก็บข้อมูลเท่าที่จำเป็นตามวัตถุประสงค์ของการประมวลผลข้อมูลตามที่ได้แจ้งต่อไปนี้ ได้แก่

### ข้อมูลส่วนบุคคล

- ข้อมูลส่วนตัว เช่น ชื่อ-นามสกุล ที่อยู่อีเมล อายุ
- ข้อมูลติดต่อ ได้แก่ ที่อยู่อีเมล หมายเลขโทรศัพท์
- ข้อมูลการศึกษา ได้แก่ ชื่อสถานศึกษา ระดับชั้นที่ศึกษา

### ข้อมูลอ่อนไหว

- ข้อมูลเกี่ยวกับความต้องการพิเศษ เช่น โรคประจำตัว ภาวะสุขภาพ ความพิการ หรือข้อจำกัดทางร่างกายที่อาจส่งผลต่อการเข้าร่วมกิจกรรม

3\. วัตถุประสงค์ในการประมวลผลข้อมูล

- เพื่อการบริหารจัดการและแบ่งหน้าที่ในกิจกรรม
- เพื่อการติดต่อสื่อสารระหว่างทีมงานในช่องทางออนไลน์และออฟไลน์เพื่อประโยชน์ในการประสานงานและดูแลความเรียบร้อยของกิจกรรม
- เพื่อการควบคุม ตรวจสอบ และติดตามความรับผิดชอบในแต่ละบทบาทรวมถึงการบันทึกการเข้าร่วม การประเมินผลการปฏิบัติงาน และการติดตามกรณีมีเหตุร้องเรียนหรือเหตุการณ์พิเศษ
- เพื่อความปลอดภัยของผู้เข้าร่วมกิจกรรมทุกคน เช่น การจัดทำรายชื่อผู้รับผิดชอบในแต่ละพื้นที่ การติดตามการเคลื่อนไหวในกรณีฉุกเฉิน หรือเมื่อเกิดเหตุจำเป็นต้องประสานกับเจ้าหน้าที่
- เพื่อการรายงานและจัดทำเอกสารประกอบกิจกรรม เช่น การจัดทำรายงานส่งคณะและมหาวิทยาลัย การบันทึกภาพกิจกรรม การออกหนังสือรับรองการมีส่วนร่วม หรือเอกสารอื่นใดที่ทางมหาวิทยาลัยเป็นผู้ออกให้
- เพื่อการตรวจสอบย้อนหลังหรือดำเนินการตามนโยบายของโครงการฯ ให้สอดคล้องกับนโยบายฝ่ายวิจัยและพัฒนา สโมสรนิสิตคณะวิทยาศาสตร์ (หากจำเป็น) ในกรณีที่มีการร้องเรียน หรือพฤติกรรมไม่เหมาะสมที่ต้องตรวจสอบโดยฝ่ายที่เกี่ยวข้อง

โครงการจะดำเนินการเก็บรวบรวม ใช้ และเปิดเผยข้อมูลเท่าที่จำเป็น และรักษาความปลอดภัยของข้อมูลส่วนบุคคลอย่างเคร่งครัด โดยจะไม่ใช้ข้อมูลในลักษณะที่ละเมิดสิทธิ หรือวัตถุประสงค์อื่นใดโดยไม่ได้รับความยินยอม

## 4\. แหล่งที่มาของข้อมูลส่วนบุคคล

- แบบสอบถามของโครงการฯ และแบบฟอร์มลงทะเบียน
- แพลตฟอร์มออนไลน์ของโครงการต่าง ๆ ที่ดำเนินการในนามของโครงการฯ
- การบันทึกภาพนิ่ง วิดีโอ และ/หรือเสียงจากผู้ปฏิบัติงานภายในโครงการฯ

## 5\. การประมวลผลข้อมูลส่วนบุคคล

### การประมวลผลข้อมูลทั่วไป

ข้อมูลทั่วไปจะถูกจัดเก็บไว้ในระบบคลาวด์/ไดรฟ์ของโครงการฯ เพื่อวัตถุประสงค์ในการดำเนินงานของโครงการและการบริหารงานภายใน  
บุคคลที่สามารถเข้าถึงข้อมูลนี้ ได้แก่ ฝ่ายประชาสัมพันธ์ (PR), ฝ่ายประเมินผล (R\&D), ฝ่ายเทคโนโลยีสารสนเทศ, และผู้ปฏิบัติงานที่เกี่ยวข้องตามความจำเป็นและมีเหตุผลอันชอบธรรมในการเข้าถึงข้อมูลดังกล่าว  
การเปิดเผยข้อมูลต่อบุคคลภายนอก จะกระทำได้เฉพาะในกรณีที่มีกฎหมายรองรับ หรือมีความจำเป็นตามวัตถุประสงค์ที่ชอบด้วยกฎหมายเท่านั้น  
ต้องดำเนินการโดยไม่ละเมิดสิทธิเจ้าของข้อมูลส่วนบุคคล และต้องอยู่ภายใต้หลักความจำเป็นและความเหมาะสมของการใช้งานข้อมูลตามพระราชบัญญัติคุ้มครองข้อมูลส่วนบุคคล

### การประมวลผลข้อมูลอ่อนไหว

ข้อมูลอ่อนไหวจะถูกจัดเก็บแยกออกจากข้อมูลทั่วไป โดยมีมาตรการความปลอดภัยที่เข้มงวดมากขึ้น  
ผู้ที่สามารถเข้าถึงข้อมูลอ่อนไหวได้ มีเฉพาะ ประธานโครงการ, ผู้ได้รับมอบหมายอย่างเป็นทางการจากประธานโครงการ, นิสิตปฏิบัติงาน, เจ้าหน้าที่, หรือบุคคลอื่นใดที่มีหน้าที่เกี่ยวข้องกับการปฐมพยาบาลโดยตรงและเข้าถึงข้อมูลส่วนบุคคลได้ต่อเมื่อได้รับอนุญาตจากทางประธานโครงการเป็นครั้งคราว  
การเปิดเผยข้อมูลอ่อนไหวจะต้องกระทำเป็นระยะเวลาไม่เกิน 7 วัน และหลังจากนั้นจะต้องมีการลบหรือทำลายข้อมูลที่ได้เผยแพร่ออกไปทันที  
การเปิดเผยข้อมูลอ่อนไหวใด ๆ จะต้องดำเนินการภายใต้การควบคุมและกำกับดูแลอย่างเคร่งครัดโดยประธานโครงการ หรือผู้ได้รับมอบหมายจากประธานโครงการ

## 6\. การเก็บรักษาและระยะเวลาในการเก็บรักษาข้อมูลส่วนบุคคล

การจัดเก็บข้อมูลส่วนบุคคลจะถูกเก็บในรูปแบบของแบบฟอร์มลงทะเบียน ระบบออนไลน์ต่าง ๆ ที่ดำเนินการในนามของโครงการฯ รวมถึงภาพถ่ายหรือภาพเคลื่อนไหวใด ๆ ที่ถูกจัดเก็บไว้โดยโครงการฯ  
ระยะเวลาในการประมวลผลข้อมูลส่วนบุคคลจะอยู่ที่ 270 วัน นับแต่วันที่ดำเนินการเก็บรวบรวมข้อมูลเข้าสู่ระบบ (06/10/2025) เมื่อพ้นระยะเวลาการจัดเก็บ ทางโครงการฯ จะไม่มีสิทธิหรือไม่สามารถอ้างฐานในการประมวลข้อมูลส่วนบุคคลของท่านได้อีกต่อไป และจะดำเนินการทำลายข้อมูลส่วนบุคคลนั้นด้วยการลบข้อมูลส่วนบุคคลทั้งหมดจนข้อมูลนั้นไม่สามารถระบุได้ถึงตัวเจ้าของข้อมูลส่วนบุคคล และจะดำเนินการให้แล้วเสร็จภายใน 90 วันนับแต่วันสิ้นสุดระยะเวลาดังกล่าว  
การใช้สิทธิดังกล่าวข้างต้นอาจมีการใช้ระยะเวลานานในการดำเนินการของทางโครงการฯ เพื่อดำเนินการให้สมประโยชน์ของท่านที่สุด

## 7\. สิทธิของเจ้าของข้อมูล

- สิทธิในการเพิกถอนความยินยอม (Right to withdraw consent): ท่านมีสิทธิในการเพิกถอนความยินยอมในการประมวลผลข้อมูลส่วนบุคคลที่ท่านได้ให้ความยินยอมกับโครงการฯ ได้ ตลอดระยะเวลาที่ข้อมูลส่วนบุคคลของท่านอยู่กับโครงการฯ
- สิทธิในการเข้าถึงข้อมูลส่วนบุคคล (Right to access): ท่านมีสิทธิในการเข้าถึงข้อมูลส่วนบุคคลของท่านและขอให้โครงการฯทำสำเนาข้อมูลส่วนบุคคลดังกล่าวให้แก่ท่านรวมถึงขอให้โครงการฯเปิดเผยการได้มาซึ่งข้อมูลส่วนบุคคลที่ท่านไม่ไห้ความยินยอมต่อโครงการฯ ได้
- สิทธิในการแก้ไขข้อมูลส่วนบุคคลให้ถูกต้อง (Right of rectification): ท่านมีสิทธิในการขอให้โครงการฯ แก้ไขข้อมูลที่ไม่ถูกต้อง หรือเพิ่มเติมข้อมูลที่ไม่สมบูรณ์ได้
- สิทธิในการลบข้อมูลส่วนบุคคล (Right to erasure): ท่านมีสิทธิในการขอให้โครงการฯ ทำการลบข้อมูลของท่านด้วยเหตุบางประการได้
- สิทธิในการระงับการใช้ข้อมูลส่วนบุคคล (Right to restriction of processing): ท่านมีสิทธิในการระงับการใช้ข้อมูลส่วนบุคคลของท่านด้วยเหตุบางประการได้
- สิทธิในการให้โอนย้ายข้อมูลส่วนบุคคล (Right to data portability): ท่านมีสิทธิในการโอนย้ายข้อมูลส่วนบุคคลของท่านที่ท่านให้ไว้กับโครงการฯ ไปยังผู้ควบคุมข้อมูลรายอื่น หรือ ตัวท่านเองด้วยเหตุบางประการได้
- สิทธิในการคัดค้านการประมวลผลข้อมูลส่วนบุคคล (Right to object): ท่านมีสิทธิในการคัดค้านการประมวลผลข้อมูลส่วนบุคคลของท่านได้

ท่านสามารถติดต่อมายังเจ้าหน้าที่ของโครงการฯ ได้ เพื่อดำเนินการยื่นคำร้องดำเนินการตามสิทธิข้างต้น (รายละเอียดการติดต่อปรากฏในหัวข้อ “ช่องทางการติดต่อ” ด้านล่างนี้)

ทั้งนี้ การใช้สิทธิดังกล่าวข้างต้นอาจมีการใช้ระยะเวลานานในการดำเนินการของทางโครงการฯ เพื่อดำเนินการให้สมประโยชน์ของท่านที่สุด

## 8\. การส่งข้อมูลไปยังต่างประเทศ

ข้อมูลส่วนบุคคลของท่านอาจมีความจำเป็นที่จะถูกเก็บรวบรวมหรือประมวลผลในต่างประเทศผ่านการใช้บริการของบุคคลที่สาม เพื่อประโยชน์ในการให้บริการและความสะดวกในการดำเนินกิจกรรมให้ลุล่วง ทั้งนี้โดยผ่านการคำนึงถึงความเหมาะสมและประโยชน์ของบุคคลเป็นสำคัญ ท่านสามารถติดต่อขอข้อมูลเพิ่มเติมเกี่ยวกับการส่งข้อมูลไปยังต่างประเทศได้จากเจ้าหน้าที่ของโครงการฯ (รายละเอียดการติดต่อปรากฏในหัวข้อ “ช่องทางการติดต่อ” ด้านล่างนี้)

## 9\. ช่องทางการติดต่อ

- นายพัสกร ยืนยง (หัวหน้าฝ่ายพัฒนาระบบสารสนเทศ / IT) สโมสรนิสิตคณะวิทยาศาสตร์ จุฬาลงกรณ์มหาวิทยาลัย
- อีเมล pdpc@vidyachula.org
- สถานที่ติดต่อ: ชั้น M อาคารมหามกุฎ คณะวิทยาศาสตร์ 254 ถนนพญาไท แขวงวังใหม่ เขตปทุมวัน กรุงเทพมหานคร 10330
